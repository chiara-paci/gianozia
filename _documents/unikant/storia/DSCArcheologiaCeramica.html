---
layout: page
label: 11
title: "La produzione della ceramica"
name: DSCArcheologiaCeramica
permalink: /page/DSCArcheologiaCeramica
has_toc: false
created_by: chiara
modified_by: chiara
created: 2014-02-07 14:45:54.161465+01
last_modified: 2014-05-08 09:18:44.335033+02
---
<p>La produzione della ceramica si divide in due grandi famiglie:
<ul>
<li>quella usata per l'edilizia, strutturale o decorativa, come i laterizi, le piastrelle, i sanitari;</li>
<li>quella usata come utensile o oggetto d'arredo, come i vasi, i piatti, i soprammobili.</li>
</ul>
Le fasi proprie della produzione sono tre:</p>
<p><ol>
<li>modellazione;</li>
<li>decorazione;</li>
<li>cottura.</li>
</ol>
A queste vanno aggiunte le fasi preparatorie:</p>
<p><ol>
<li>estrazione dell'argilla;</li>
<li>preparazione dell'impasto.</li>
</ol>
A parte le fasi preparatorie, l'unica fase obbligatoria è la modellazione. Inoltre, a parte la modellazione che deve avvenire per prima, le altre fasi possono essere ripetute e avvenire in ordini diversi.</p>
<p><h1>L'impasto</h1>
Gli impasti ceramici si dividono in tre categorie:</p>
<p><ul>
<li>gli impasti a base di caolino, il cui più noto è la porcellana, che una volta finite risultano di aspetto vetroso;</li>
<li>le terre o argille rosse, di gran lunga le più diffuse, facili da lavorare, con colori variabili dal giallo, al rosa, al più tipico rosso mattone, fino al nero;</li>
<li>le paste a base silicosa (terraglia bianca), più pregiate ma più dure e difficili da lavorare.</li>
</ul>
Nell'edilizia di solito si usano la porcellana (sanitari, piastrelle) o certi tipi di argille (laterizi, piastrelle, conche). Per gli oggetti si usano tutti i tipi di materiali.</p>
<p>La produzione con impasti a base silicosa è relativamente recente ed è tradizionalmente collegata a tentativi di imitazione della porcellana. Attualmente le terraglie bianche hanno anche una parte di caolino, che consente di ottenere oggetti più sottili e lucidi, ma questa è un'innovazione del periodo moderno.</p>
<p>E' da tenere presente che il tipo di ceramica prodotta da una zona è strettamente collegata al tipo di materiale disponibile in quella zona. E' per questo motivo che la porcellana è una produzione cinese (fino al XIX secolo): l'ingrediente fondamentale della porcellana è il caolino, che è presente in grande quantità nelle cave cinesi, mente è quasi assente nel bacino del Mediterraneo.</p>
<p>L'argilla è una materiale alluvionale, che non si trova puro in natura. Viene estratto da cave a cielo aperto e a seconda della zona ha colori diversi, che sono dati dalle percentuali diverse dei metalli (soprattutto ossido di ferro e alluminio) che contiene.</p>
<p>Una volta estratta, devono essere eliminate le parti organiche, tramite stagionatura, poi dev'essere lavata e depurata. A questo punto, a seconda del tipo e della lavorazione, può essere o no mescolata ad altri materiali.</p>
<p>I materiali con cui viene mescolata servono:</p>
<p><ul>
<li>ad aumentare la plasticità;</li>
<li>ad abbassare il punto di fusione;</li>
<li>ad ottenere degli effetti o dei colori particolari.</li>
</ul>
Di solito i materiali che si usano sono sabbia o ossidi di metalli, ma anche altre argille.</p>
<p>Il caso del caolino da porcellana è particolare. Il caolino ha un colore bianco-giallastro, tanto più pregiato quanto più è bianco. Consente di avere oggetti molto sottili e traslucidi (pelle d'uovo): maggiore trasparenza e sottigliezza sono indici di maggior pregio. Queste qualità sono tanto maggiori quanto maggiore è la quantità di caolino usato nell'oggetto. Tuttavia, non è possibile utilizzare il caolino puro, perché è poco plastico e fonde a temperature molto elevate, pertanto nella porcellana viene mescolato ad argille, sabbia e a feldspato per abbassare il punto di fusione.</p>
<p>L'abilità dell'artigiano e il pregio dell'oggetto sono quindi in primo luogo l'abilità nel saper preparare l'impasto, ma anche nel saperlo lavorare in modo da usare impasti di maggiore qualità.</p>
<p></p>