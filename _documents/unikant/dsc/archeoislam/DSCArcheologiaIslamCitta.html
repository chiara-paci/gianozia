---
layout: page
label: 15
title: "La città"
name: DSCArcheologiaIslamCitta
permalink: /page/DSCArcheologiaIslamCitta
has_toc: false
created_by: chiara
modified_by: chiara
created: 2014-02-07 14:45:54.227862+01
last_modified: 2014-05-08 09:18:44.379742+02
---
<p><ol><li>Città antiche a maggioranza non musulmana;</li>
<li>nuove città in origine solo musulmana.</li>
</ol>
Eredità:  non  esiste   una  tipica  città  islamica,  soprattutto perché  ogni  città era  influenzata  dal territorio  circostante, dalle economie locali e dalle tradizioni precedenti.</p>
<p>Ci sono comunque delle novità tipicamente islamiche.</p>
<p><ol>
<li>Architettura per  il commercio: caravanserragli, ponti, mercati, "centri  commerciali". A  Baghdad  l'organizzazione della  città tiene  conto dei negozi  (primo esempio  di lungo  suq o  strada dei mercanti).</li>
<li>Le  aree  di  frontiera  sono  particolarmente  creative  nella formazione di nuove città.</li>
</ol>
Non  si sa  molto delle  forme architettoniche  e dei  monumenti delle prime città islamiche. Nasce  il muqarna (pannello-puzzle in stucco) e c'è un impeto artistico in  pressoché ogni città, ma non si sa se originale o derivato.</p>
<p>Soprattuto  in   alcune  regioni  gli  arabi   hanno  costruito  nuovi insediamenti  che nel  primo periodo  prendono  il nome  di misr  (pl. amsar).  Fondati  come accampamenti  militari, ma poi  sviluppati come vere  e proprie  città (il  Cairo, Kufa,  Basra in  Iraq,  Anjar nella grande Siria).  Vengono  fondate soprattutto in Iraq, meno  in Siria e Giordania, dove c'erano insediamenti del periodo precedente).</p>
<p>Questo fenomeno è noto  soprattutto dalla letteratura. L'unico esempio Omayade rimasto con evidenze archeologiche  è Aqaba, dato che le città vengono di solito riutilizzate  e quindi spariscono le caratteristiche di misr.</p>
<p>Gli amsar sono  primi insediamenti vicino ai qusur  e molti sono eredi della tradizione  locale classica romano-bizantina,  con l'aggiunta di elementi  nuovi di  influenza  orientale, introdotti  già nel  periodo Omayade dalle maestranze itineranti, principalmente sassanidi.</p>
<p>Non si  sa bene come  fossero gli amsar iracheni,  probabilmente erano anche  lì legati  a tradizioni  locali, anche  se con  alcuni elementi occidentali.</p>
<p>C'è  una  continuità  urbana  negli  insediamenti  all'indomani  della conquista,  ma spesso  c'è  uno sviluppo  dell'attività commerciale  e artigiana.   C'è  una riconversione  dei  grandi  edifici pubblici  in edifici privati a scopo commerciale  e anche parte degli spazi interni delle case  diventano attività artigianali e commerciali.  Si passa da élite urbana (periodo romano) ad un'élite commerciale (periodo omayade e abbasside).</p>
<p><h1>La ceramica</h1>
Il  principe e  la borghesia  sono le  due entità  attorno a  cui si sviluppa  l'arte islamica.  Non ne  risulta una  nuova arte,  solo una versione diversa  universalmente accettabile. L'inizio  dell'Islam è il  primo  esempio   di  contrapposizione  dell'arte  della  borghesia all'arte clericale e aristocratica.</p>
<p>Gli oggetti erano importanti sia  per il principe che per la borghesia e c'erano varie forme di  controllo sulle manifatture. I tessuti hanno un importante  ruolo nella trasmissione di  temi e motivi  da un luogo all'altro.  La   questione  più   difficile  da  stabilire   è  se quest'importanza dell'arte industriale fosse peculiare all'Islam.</p>
<p>Invenzione del  decoro a lustro,  soprattutto su piatti larghi  e poco curvi: preminenza della superficie decorata sulla forma.  Può essere che il lustro sia un'invenzione egiziana, ma è molto più probabile che  sia irachena, piché  fino al  XII secolo  non ci  sono novità importanti dall'Egitto. Compare nella seconda metà dell'VIII secolo.</p>
<p><ol>
<li><i>Arte derivata</i>:</p>
<p><ol>
<li>il lustro cerca di imitare l'oro e i decori metallici;</li>
<li>imitazioni dei cinesi;</li>
<li>occasionalmente compare il  tema principesco, ma sembra che il     pittore non ne fosse esperto e la rappresentazione di esseri umani     è rara.</li>
</ol>
</li><li><i>Iscrizioni</i> (Iran): buoni auspici,  detti, proverbi. Danno   un'idea  della  mentalità   di  fabbricanti  e  utilizzatori.   La   scrittura è un  particolare mezzo espressivo tipicamente islamico,   anche al di fuori dell'ambito religioso.</li>
<li><i>Bestiari</i> (più  in Iran che  in Iraq):  uccelli, animali   mitici   o  con   corna,  occasionalmente   animali   comuni  (Iraq,   Egitto). Hanno  lo stesso significato delle  iscrizioni e riflettono   una tradizione popolare, non principesca.</li>
<li><i>Grandi  varietà  di stile</i>:  ambiguità di  significato   già vista  altrove. C'è un po' di  evoluzione, ma principalmente   coesistono o rappresentano diversi gusti e funzioni.</li>
</ol>
Sono commissionate non dalla corte, ma dalla classe media mercantile:</p>
<p><ol>
<li>la ceramica rimane importante  a lungo: i mercanti favoriscono e   portano a livelli  stristici i lavori manuali, come  la ceramica, il   vetro,  il  bronzo  e  tutte  quelle tecniche  non  controllate  dai   principi;</li>
<li>l'arte   create  per  la  borghesia  urbana   è  molto  più   originalmente islamica che quella per i principi.</li>
</ol>
Sicuramente la ceramica non era l'unica forma di artigianato cittadino di questo tipo,  ma c'era anche il tessile e il  bronzo, di cui però si sa poco.</p>
<p>Nel periodo abbasside non  c'è bisogno di riformulare l'arte islamica, perché è già stato fatto con gli  Omayadi, e non ci sono più rischi di confondere l'arte islamica con quella romano-bizantina.</p>
<p></p>