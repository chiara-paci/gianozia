---
layout: page
label: 32
title: "Qusur"
name: DSCArcheologiaIslamQusur
permalink: /page/DSCArcheologiaIslamQusur
has_toc: false
created_by: chiara
modified_by: chiara
created: 2014-02-07 14:45:54.682578+01
last_modified: 2014-05-08 09:18:44.568291+02
---
<p>Nel  secolo  precedente  l'arrivo  dell'Islam,  la Siria  era  in  una profonda  crisi  economica, che  portava  all'abbandono  di città  e villaggio.  Con  l'arrivo degli  Omayadi  c'è  stata una  sostanziale inversione di tendenza, derivante dai problemi e dalle politiche della dinastia regnante.
Ci sono molte evidenze  letterarie che mostrano l'importanza che aveva l'agricoltura per  gli Omayadi, già  in passato. Mu'āwiyah  e 'Abd al-Malik cercarono  di ripopolare  le aree costiere  della Siria  e di stabilire colonie nelle aree  deserte, forse con popolazioni persiane. Stabilirono nuove guarnigioni sulla costa, con funzioni principalmente militari,   ma   con   l'obbligo    di   coltivare   l'area   per   la sussistenza. 'Uthmān  ordinò di trasferire delle  tribù arabe in territori che  potessero coltivare, ma che fossero  disabitati per non creare disordini. molti altri  membri della famiglia fondarono città o  insediamenti a  vocazione agricola:  Sulaymān a  Ramla, Hishām, Maslaman b. 'Abd al-Malik.</p>
<p>Quest'attività non  si ferma con l'avvento degli  Abbassidi, i quali erano a Ḥumaymah quand'erano sotto gli Omayadi, un centro agricolo con  sistemi di  irrigazione. Quando  la dinastia  sale al  potere, il centro viene preso da un ramo cadetto della famiglia e abbandonato non prima del IX  secolo. Non solo la dinastia  regnante aveva proprietà nell'area ai bordi del deserto.</p>
<p>I  quṡur  avevano  varie  funzioni  ricreative  e  politiche,  per intrattenere i capi delle tribù da cui dipendeva il potere militare. Ma in realtà molti erano principalmente centri agricoli basati sulla raccolta e  la conservazione dell'acqua delle  piogge stagionali. Sono comunque specifici  del periodo Omayade, a  indicare certe particolari caratteristiche del  regime Omayade.  Molti  centri furono abbandonati dal IX secolo, ma alcuni sono stati usati fino al XIV secolo.</p>
<p><ol>
<li>Qaṡr al-Ḥayr al-Gharbī (D. Schlumberger): molti lavori di  canalizzazione e agricoli  furono fatti  dagli Omayadi,  non dai romani, a parte la diga, che però fu restaurata.</li>
<li>Qaṡr al-Ḥayr  al-Sharqī (O. Grabar): importante centro agricolo.</li>
<li>Mafjar (Hamilton): sistema di irrigazione e attività agricola.</li>
<li>Qasr Ḥallabāt  (Ghazi Bisheh):  sembra che  non  ci siano prove di un'agricoltura più  che di sussistenza, però sembra che Hammām Sarāh (a 5 km) facesse parte dello steso centro, e quindi che l'area coltivata fosse più ampia.</li>
</ol>
La scala dello sviluppo agricolo è grande:</p>
<p><ol>
<li>la  <i>struttura fiscale</i>  del califfato: fino  agli Abbassidi non c'era un sistema centralizzato  di raccolta delle imposte, ma il califfo  doveva vivere  principalmente con  quello che  otteneva dal territorio sotto il suo controllo diretto, non con quello che veniva dalle  altre  province,  e  quindi  era  interessato  allo  sviluppo agricolo della regione;</li>
<li>la dinastia Omayade era  su base <i>familiare</i>, non personale: i vari membri della famiglia  stabilivano le loro corti in aree dove potevano avere potere e influenza.</li>
</ol>
Perché si  trovano nella steppa, coltivabile solo  con grandi sforzi economici?</p>
<p><ol>
<li><i>badiya</i>: ma gli Omayadi non avevano un'origine beduina e il Califfo stesso non vive nel deserto;</li>
<li><i>caccia</i>: sia per prestigio che per la carne fresca;</li>
<li><i> politica</i>: posto per  incontrare i capi delle  tribù del deserto;</li>
<li><i>economia</i>:</p>
<p><ol>
<li>le terre  ai margini  non andavano  comprate e  questo poteva   compensare gli investimenti;</li>
<li>le aree costiere erano ricche, ma vulnerabili alle incursioni;</li>
</ol>
</li><li><i>mercato</i>: una parte  veniva consumata, ma il  resto veniva venduto  ai  beduini, arricchiti  dai  sussidi  governativi e  dalle conquiste (sūq  di Palmyra)  e essere vicini  al vero  mercato era importante.</li>
</ol>
Si sa che  furono costruiti da maestranze venute da  lontano, ma non si sa di preciso se quelli  che ci vivevano fossero abitanti dei villaggi o beduini  sedentarizzati, invitati o  costretti a coltivare  le nuove terre.</p>
<p></p>