---
layout: page
label: 53
title: "Il pinguino alla ricerca del computer perduto"
name: DscPinguinoIJBestioni
permalink: /page/DscPinguinoIJBestioni
has_toc: false
created_by: chiara
modified_by: chiara
created: 2014-02-07 14:45:55.092177+01
last_modified: 2014-05-08 09:18:44.801113+02
---
<p><h1>I bestioni</h1>Server e macchine grosse, nel senso che per portarli al primo piano ci sono volute quattro persone per ogni macchina.</p>
<p><h2>Olivetti LSX 3020</h2>
{% assign image_name="lsx3020.jpg" %}
{% include image.html %}</p>
<p><pre></p>
<p># cd /usr
# rm -rf *
# cd ..
can't find ..
# cd ..
can't find ..
# cd /
# ls
# ls  </pre></p>
<p>Il risultato del baco è stato un tale crash della macchina che non è riuscita nemmeno a partire da nastro. Dopo un power down (e alcune ore di angoscia pensando al fatto che si doveva spiegare di aver cancellato tutto), la macchina riparte tranqilla tranquilla facendo un FSCK nemmeno drammatico.</p>
<p><h2>HP9000 (renata/cristina)</h2>
<i>Università di Padova, D.E.I., Laboratorio di Informatica</i></p>
<p>
Si tratta in realtà di due macchine, cristina e renata, entrambe due 68030 con HP-UX 8.0, una a 64 colori e l'altra in bianco e nero. Quella a colori è stata poi promossa a 68040. La disposizione delle macchine non è chiara: probabilmente quella in bianco e nero era diskless e client dell'altra oppure avevano programmi e home in comune. L'HP9000 (deipd6) più noto al DEI, usato per le esercitazioni di Elaborazione Automatica delle Informazioni II, arriva nel 1989 e alla fine dell'anno successivo prende il nome di sabrina. Nel 1992 sabrina passò al BBS degli studenti. La macchina viene istallata da nastro in due tentativi: il primo è infruttuoso perché l'HP-UX lascia sovrascrivere la partizione di root con lo swap. A novembre inizia a dare segni di squilibrio con crash ogni giorno per motivi tuttora ignoti. Viene persino messo un misuratore della tensione di rete del DEI per tentare di capire. Come modem ha due Hayes (originali) a 9600, talmente americani che è stato necessario rifare i cavetti perché quelli forniti erano fuori standard. Viene infine regalata al Dipartimento di Biologia.</p>
<p><h2>Digital mVAX 2</h2>
<i>Università di Padova, D.E.I., Laboratorio Immagini</i></p>
<p>
Il VAX è l'architettura più generale che sia stata progettata. E' stato introdotto nel 1977 come estensione a 32 bit del PDP 11. Per inciso, è probabilmente la prima macchina di colore "beige computer". La macchina prevede 11 tipi di dati tra interi, float e stringhe, 10 modalità di indirizzamento, 3 tipi di chiamata a subroutine ed è in grado di fare il resume di un'istruzione dopo interrupt (tutte istruzioni molto ortogonali). Ma il tentativo di creare una macchina estremamente versatile sfocia in realtà in un computer eccessivamente complesso, con istruzioni che raggiungono la lunghezza di oltre 50 byte e richiedono fino a 12 accessi in memoria per essere eseguite. Ha avuto una grande popolarità, per la stabilità del VMS e perché è stata la macchina su cui è nato il BSD.</p>
<p></p>