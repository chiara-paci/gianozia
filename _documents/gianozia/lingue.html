---
layout: page
label: 69
title: "Lingue della Gianozia Orientale"
name: LingueGianozia
permalink: /page/LingueGianozia
has_toc: false
created_by: chiara
modified_by: chiara
created: 2014-02-07 14:45:55.35237+01
---
<p>
In Gianozia sono parlati diversi dialetti. Le due lingue principali sono il gianoziano, parlato in Gianozia, e lo stranoziano, parlato in Stranozia. Entrambe discendono dall'antica lingua dei Noti, il noziano, il quale a sua volta discende dal modulare M.</p>

<p>Il gianoziano e lo stranoziano sono mutuamente comprensibili, sempre che il gianoziano e lo stranoziano di turno siano ben disposti alla mutua comprensione, cosa che purtroppo succede ben di rado.</p>

<p>Lo studio delle lingue, sia gianoziane che straniere, in Gianozia è presente da sempre, visti gli intensi scambi commerciali e non commerciali della Gianozia. Attualmente, è affidato al Dipartimento di Studi Corofrastiani dell'<a href="{{ "/page/HomeUnikant"|relative_url }}">Università Immanuel Kant</a>.</p>

<h1>Il Modulare M</h1>

<p>Il Modulare M è un'antichissimo linguaggio già in uso presso il preistorico popolo degli Ignoti (vedi parte relativa alla preistoria nelle note storiche).</p>

<p>Il linguaggio si presenta con un insieme ridotto di fonemi. Questo tuttavia non è indice di povertà, ma segue invece un preciso scopo di ottimizzazione del linguaggio, volto ad accrescerne l'efficienza e la praticità d'uso.</p>

<p>Il Modulare M ha da sempre avuto un ruolo pratico e non letterario e ci sono documenti che testimoniano come commercianti Assiro-Babilonesi ed Egizi abbiano fatto uso del Modulare M come lingua franca nei loro interscambi commerciali:</p>

<blockquote>[...] e mentre passavo sentii chiaramente Assurbanipal il Tirchio che trattava con Menofis il [ testo corrotto ] usando la parlata a bocca chiusa dei Gianoti.</blockquote>

<p>Ai giorni nostri il Modulare M conosce molti estimatori tra cui ci fa piacere ricordare i Crash Test Dummies - che hanno pubblicato una famosa canzone mista in Inglese e Modulare M , "Mmmm Mmmm Mmmm Mmmm" - e la nostra Adorabile Leader.</p>

<h1>Il Gianoziano</h1>

<p>Tanto è semplice il Modulare M, altrettanto è ricco ed elaborato il Gianoziano che con le sue ventotto declinazioni stabilisce quasi un primato tra le lingue del continente Europeo.</p>

