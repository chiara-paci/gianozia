---
layout: page
label: 57
title: "Il pinguino alla ricerca del computer perduto"
name: DscPinguinoIJDispersi
permalink: /page/DscPinguinoIJDispersi
has_toc: false
created_by: chiara
modified_by: chiara
created: 2014-02-07 14:45:55.170442+01
last_modified: 2014-05-08 09:18:44.845658+02
---
<p><h1>I dispersi</h1>Quelle macchine che si sa che ci sono, ma che nessuno è riuscito a trovare</p>
<p><h2>ZX 81</h2>
<i>D.E.I., Sala Voce</i></p>
<p>
Terzo computer prodotto da Sinclair, lo ZX81 diventa un vero fenomeno. Per gli standard moderni è primitivo: 1k di meoria, niente colori o suoni. Ma siamo nel 1981: l'idea che un computer intero e funzionante possa essere comprato con meno di 100 sterline è allettante. Così, lo ZX81 crea il mercato inglese degli home computer e rende Sinclair milionario</p>
<p><h2>Commodore Vic 20</h2>
<i>Gian Uberto Lauri, Collezione Privata</i></p>
<p>
Il Vic 20 è la seconda linea di macchine creata dalla Commodore Businnes Machine, nata grazie alla disponibilità di un chip per il controllo del video (difatti VIC sta per Video Interface Chip). In Germania viene commercializzato col nome di VC 20 (Volks Computer: il modello esposto). E' un calcolatore collegabile ad un qualunque tipo di televisore, che dialoga con l'utente tramite il BASIC, usato dal VIC 20 come interprete (analogamente alla shell di Unix). Per dialogare col televisore utilizza un'uscita rgb e un dispotivo che genera un segnale UHF PAL. Il cuore del VIC 20 è il circuito VIC (Video Interface Chip), che genera il segnale video, utilizzando il codice numerico del carattere come indice nella tabella delle bitmap. La posizione della tabella, insieme ai colori e alla dimensione dello schermo, sono controllabili tramite registri del circuito VIC mappati in memoria. Spostando la tabella l'utente ha la possibilità di farla cadere in RAM e quindi ridisegnare a suo piacimento la forma dei caratteri (8x8 o 16x8, usato per avere una risoluzione più alta). La grafica del VIC 20 è sempre mediata da un passaggio attraverso caratteri (analogamente alla grafica di LaTeX). Il VIC si occupa anche del suono, con tre generatori sfasati tra loro di un'ottava (l'audio è quello del segnale PAL). Oltre all'unità a nastro, ha un bus seriale a 300 bps col quale può colloquiare con unità a floppy (1540 o 1541) o con stampanti. Le unità a floppy sono a loro volta dei computer basati sul 6502 e hanno un comando per caricare un settore (256 byte) in memoria ed eseguirlo.</p>
<p></p>