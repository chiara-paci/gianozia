---
layout: page
label: 46
title: "Vitello alla Gianoziana"
name: DSCRicetteVitelloGianoziana
permalink: /page/DSCRicetteVitelloGianoziana
has_toc: false
created_by: chiara
modified_by: chiara
created: 2014-02-07 14:45:54.9818+01
last_modified: 2014-05-08 09:18:44.723431+02
---
<p>La ricetta del Vitello alla Gianoziana affonda le radici nella più remota tradizione della Gianozia. Di esso esistono innumerevoli versioni e si può dire che ogni famiglia gianoziana abbia la sua ricetta.</p>
<p>Esistono due varianti del Vitello alla Gianoziana, quello con l'agnello e quello con il maiale, detto anche Vitello alla Stranota, perché originario di quella regione. San Corofrasto, nel suo <i>Croniche delle Genti di Stranotia</i> (Conservato nella Biblioteca dell'Abbazia di Sant'Ignucius, Santa Clara), riporta che:</p>
<p>
<blockquote>In quella regione non hansi traccia di carne di pecora, ma usonsi cum abundantia carne di porco, pertantoché lo tradizionale piatto dello vitello ripieno quivi fansi con questa anziché con quella; e pur tuttavia esso risulta parimenti grato.</blockquote></p>
<p>
E invero anche oggi nei ristoranti di Stranozia troverete solo la versione col maiale.</p>
<p><h1>Ingredienti</h1></p>
<p>I due ingredienti base sono il vitello e l'agnello o il maiale, a seconda che seguiate la ricetta gianoziana o quella stranoziana.</p>
<p>Per cuocere il Vitello alla Gianoziana potrete usare una pentola per stufato abbastanza grande da contenere tutti gli ingredienti. Generalmente viene usata una pentola di diametro 24cm, alta 10 cm, di preferenza antiaderente.</p>
<p><ul>
<li>1 cipolla tagliata pezzi.</li>
<li>1 peperone rosso e 1 giallo tagliati a fette. Le massaie gianoziane usano due modi di tagliare i peperoni: o in tre falde, tagliate poi a fette sottili 4-5 mm, oppure in sei falde, tagliate poi a fette di circa 1.5-2 cm. Esiste anche la variante sei falde e fette sottili, però è meno frequente.</li>
<li>1 melanzana tonda non troppo grande, tagliata a cubetti.</li>
<li>3-4 zucchine tagliate a rondelle piuttosto spesse (7-8 mm). La quantità di zucchine cresce o diminuisce a seconda della grandezza della melanzana.</li>
</ul>
<blockquote>Esistono comunque delle varianti: ad esempio, in alcuni casi vengono usati anche peperoni verdi, o dei pomodori rossi a pezzi o delle cipolline. La cosa importante è che non siano verdure a foglia o patate. La tradizione vorrebbe, comunque, che fosse rispettata la regola degli almeno tre colori: sempre San Corofrasto, quando deve parlare male dei Noti, e descriverli come "genti che non segueno le buone tradizioni delli nostri avi", dice che:</blockquote>
<blockquote>[...]è noto ch'essi [i Noziani] non rispettino la tradizione, et cuociono lo vitello con sole zucchine et peperoni rossi, et passano per genti ignoranti dello buon costume della cucina, et anche delli buoni precetti pe' la salute.</blockquote>
<blockquote>Era opinione diffusa, difatti, che un buon accostamento dei colori delle verdure fosse, oltre che un piacere per gli occhi, anche uno stimolo per la digestione.</blockquote>
<ul>
<li>Vino bianco, 500-750 ml. La scelta migliore è il Pinot bianco delle Venezie, ma può andare bene quasi ogni vino veneto, purchè fermo, non troppo aspro o al contrario troppo pieno o dolce. A questo proposito, la predilezione dei Gianoziani, ma soprattutto degli Stranoziani, per i bianchi veneti è nota fin dai tempi di San Corofrasto, il quale così racconta:</li>
</ul>
<blockquote>Li vini delle Venetie hanno colà grossa fama, et invero essi [gli Stranoti] ne fanno grande uso, et in particolare di qui viene lo costume dello vino bianco per lo vitello, di ché tutte le genti habeno da ringratiare. Così grande è lo commercio dello vino, che lo messo mandato colà dalla Serenissima Republica de Venetia, la gente chiama lo messo dello vino.</blockquote>
<ul>
<li>Spezie e condimenti: sale, pepe, senape, zenzero, semi di finocchio, salvia, origano, maggiorana, olio.</li>
</ul></p>
<p><h1>Procedimento</h1></p>
<p>
</p>